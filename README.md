
<!-- Para abrir el preview en Atom: ^ (control) + shift + M -->

# M A N I F E S T    >> CATLLAR VERD NO HUB <<

<!-- Para crear un índice -->
## -----------------------------------------------------------------


Des de la Plataforma “CATLLAR VERD NO HUB ” volem denunciar que el projecte conegut TARRAGONA FOOTBALL CENTER o TARRAGONA HUB, presentat per la iniciativa privada TARRACO SPORTS GESTIÓ INTEGRAL SL, no és un projecte necessari per al territori del Camp de Tarragona en la ubicació projectada, i que la seva implantació només portarà més desigualtats econòmiques, laborals i socials i, sobretot, provocarà un greu impacte ambiental. 
Aquest és el projecte en xifres : 

- 9 camps de futbol
- 2.700 m2 de graderies i vestuaris
- 1 piscina
- +300 places de pàrquing
- 1 estació elèctrica
- 1 estació depuradora que vertirà al Torrent de la Mora


## És el Col·legi Sant Pau Apòstol escola verda?

Com és que el Col·legi Sant Pau Apòstol -amb el segell d’escola verda compromesa amb la sostenibilitat - participa en un projecte privat, conduent a la intervenció desmesurada d’una zona amb un alt valor estratègic mediambiental com és l’Anella Verda de Tarragona?. Estan d’acord i informats que el que es pretén és la destrucció d’un medi natural i substituir-lo per 9 camps de gespa artificial?. 
Potser no volen saber que al desembre del 2019 es publica el Pacte Verd Europeu, un full de ruta destinat a dotar a la UE d’una economia sostenible establint un pla d’acció per impulsar un ús eficient dels recursos naturals mitjançant el pas a una economia neta i circular i restaurar la biodiversitat. En aquests full de ruta es fa menció específica a la preservació i restabliment dels ecosistemes i la biodiversitat. Per tant, el present projecte planteja eliminar determinada massa forestal – que titllen de “poc definida e impenetrable” i, per compensar la tala arbitrària, volen plantar espècies autòctones però sense considerar la maduresa de la massa a eliminar. 

## L’Arquebisbat de Tarragona promou la destrucció del mediambient?

Com és que l’Arquebisbat de Tarragona en compliment dels fins missionals i valors de l’església Catòlica no està al dia del “Laudato Si” del Sant pare Francisco, on aborda la gran problemàtica de no protegir el medi ambient i ha decidit donar llum verda al projecte llogant la finca a una iniciativa privada ,que pretén malmetre el medi ambient actual en benefici i interès mercantil i dels seus accionistes?. 

Per últim, i no menys important, és totalment incomprensible plantejar un projecte com ara aquest en plena situació de sequera que estem vivint ja no com a país sinó en el món. Sembla que no va amb ells el DECRET LLEI 1/2023, de 28 de febrer, pel qual s'estableixen mesures extraordinàries i urgents per fer front a la situació de sequera excepcional en l'àmbit del districte de conca fluvial de Catalunya.

No voldríem deixar de parlar dels efectes negatius directes que provocaria el projecte en aquesta ubicació:

-  impacte directe a l’Anella Verda de Tarragona i a la seva biodiversitat
-  aquest terreny té una funció vital com a corredor biològic i d’avançar el projecte provocarà la fragmentació de l’hàbitat
-  implicarà l’increment de viatges en cotxes particulars provocant l’augment de tones de CO2
- generarà un col·lapse circulatori al preveure l’accés principal per un carrer de El Catllar
-  l’obertura de noves carreteres en un espai natural que s’hauria de protegir íntegrament i que entra en contradicció amb el futur pla d’usos que ja hauria de tenir l’Anella Verda de Tarragona i el Pla de Protecció especial, que s’hauria d’estar redactant i que el Consell Comarcal del Tarragonès va aprovar una moció de protecció i gestió de l’Anella Verda de Tarragona
-  l’alt impacte de les aigües residuals al barranc de la Mora, i la construcció d’una nova depuradora amb l’increment de costos d’energia elèctrica.

## És per tots aquests motius que des de la Plataforma CATLLAR VERD NO HUB demanem: 

-  Representants de l’Església de Tarragona, si us plau, rescindeixin el contracte de lloguer de la seva finca donat que són responsables de la conducta i greuge mediambiental que pretenen els seus llogataris.  
-  Senyors governants, organismes públics amb responsabilitat mediambiental que visaran el present projecte, prenguin consciència real de l’abast del projecte i atureu-lo, si us plau. Estem a temps de preservar el pulmó verd que encara ens queda a Llevant. Aquest espai hauria d’estar protegit com a reservori de biodiversitat i connector biològic.
-  Preservem l’Anella verda de Tarragona. No cedeixin ni un metre. 
- Canviïn en el nou POUM l´ús que té com a no urbanitzable però que hi poden haver-hi equipaments.
-  Tarragona ja disposa de l’Anella Mediterrània com a model de referència esportiu i de creixement sostenible.
-  Aquest projecte té un rerefons econòmic important privat i no pas públic ni social com ara defensen a l’avantprojecte presentat.
-  Aquest projecte necessita d’una desmesurada quantitat d’aigua per mantenir-se. És inacceptable i pervers amb la sequera que estem patint, mantenir aquest model.
-  En un  context d’emergència climàtica i energètica no té cabuda una proposta on preveu més de 300 places d’aparcament enmig d’un bosc. Aquest model no té per finalitat la reducció de les emissions de gasos amb efecte hivernacle sinó tot el contrari.  




### Qui som 
[logo] https://github.com/Cal-Jueu/NOHUB_/blob/main/EscudoCATLLARVERD%2015X15.png
